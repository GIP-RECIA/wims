<div class="wims_msg info">
<h3>Questo corso</h3>

<p>Questo esempio di corso riproduce quanto utilizzato per il corso di
<strong>Istituzioni e didattica della matematica con
laboratorio</strong> nell'ambito del corso di laurea in
<strong>Scienze della formazione primaria</strong>
dell'<strong>Università di Milano-Bicocca</strong> (negli AA 2012/13,
2013/14, 2014/15 e 2015/16).</p>

<p>Se siete studenti potete tranquillamente utilizare a piacimento il
materiale qui contenuto. Non è prevista però alcun supporto al vostro
lavoro.</p>

<p>Se siete un docente e volete utilizzare questo materiale potete
creare un corso su questo server per i vostri allievi.
Sarà poi possibile importare i materiali didattici qui
disponibili nel nuovo corso da voi creato.</p>

</div>

<div class="wims_msg alert">Questo corso è disattivato.
Per una versione più aggiornata di questi materiali si veda il corso aperto
<a href="/wims?lang=it&+module=home&+user=anonymous,1368,anonymous">Matematica per scienze della formazione primaria</a>.
</div>

<h3 class="doc" >Programma del corso</h3><p>
	Il corso intende far acquisire agli studenti una conoscenza
approfondita, anche attraverso esercitazioni, dei fondamenti
disciplinari della matematica insegnata nella scuola elementare o
presente nelle esperienze d'avvio alla matematica nella scuola materna.</p>
<p>
	Il laboratorio legato al corso comprende una riflessione sul che cosa
vuol dire fare esperienza di matematica e condurre gli studenti a farla.</p>
<p>
	Al completamento del corso lo studente è in grado di</p>
<ul><li>
		comprendere concetti aritmetici e geometrici di base;</li><li>
		mostrare capacità di condurre un ragionamento matematico e di giustificare procedure e risultati matematici;</li><li>
		illustrare il ruolo del problem-solving nell'insegnamento della matematica.</li></ul>Testi di riferimento:
<ul><li>
		M. Dedò, Galleria di metamorfosi, Quaderni a Quadretti, Mimesis, 2010.</li><li>
		M. Cazzola, Per non perdere la bussola, Quaderni a Quadretti, Decibel/Zanichelli, Bologna, 2001.</li><li>
		Euclides, Les éléments, Extraits des livres I, II et VI, Textes
choisis, présentées et commentés par André Deledicq, Les éeditions du
KANGOUROU, 2011.</li></ul><h3 class="doc" >Questo sito<br/></h3>

<p>Questo sito è un ausilio a lezioni e esercitazioni. Gli argomenti
saranno presentati seguendo l'ordine con cui sono stati presentati a
lezione e a esercitazione. In particolare sono suddivisi in test di
autovalutazione i cui titoli richiamano esattamente gli argomenti
delle esercitazioni. I testi completi delle esercitazioni sono disponibili nel documento <span class="wims_emph">G8501R012 Istituzioni e didattica della matematica</span>.</p>

<p>Si ricorda che <b>è fondamentale cimentarsi con gli esercizi
raccolti nelle esercitazioni</b> perché costituiscono un complemento
indispensabile alle lezioni. In particolare contengono un campionario
completo delle problematiche affrontate durante il corso (e
costituiscono una traccia dei possibili quesiti d'esame). Solo
per una parte di essi è stato possibile produrre una versione a
correzione automatica disponibile in queste pagine (ad esempio non si
propongono versioni a correzione automatica degli esercizi
che richiedono di dare una giustificazione delle proprie argomentazioni). </p>

<p>Per discutere e costruire le soluzioni di tali  esercizi, oltre agli
incontri dei gruppi di esercitazione, è possibile utilizzare il
<strong>Forum</strong> di discussione (vedi menu a sinistra).
Attenzione però (lo si ribadisce ancora una volta): è fondamentale cimentarsi con
gli esercizi perché <b>solo provando a costruire da sé una propria soluzione a un dato
problema, si riesce a interagire in maniera efficace con i propri
interlocutori</b> (siano questi i propri compagni di corso, i docenti,
o, in un futuro non troppo lontano, i propri allievi). Per questo
motivo su questa piattaforma <b>non si darà alcun seguito</b> a
messaggi che richiedano la soluzione di esercizi se in questi messaggi
non è contenuto e adeguatamente illustrato un tentativo di
risoluzione, in cui siano evidenti <b>i ragionamenti fatti</b> e <b>i
punti nei quali si riscontrano difficoltà a proseguire</b>.</p>


!! for translator : you may replace the "!changeto" line below by a 
!! translation of the file scripts/help/en/authentification.phtml

!! !changeto help/en/authentification.phtml

Per poter accedere ai corsi WIMS è necessario che gli utenti siano registrati nei
corsi (ovvero che alcuni dati relativi agli utenti siano registrati da
WIMS, questo è il processo di <span class="wims_emph">Identificazione</span>) 
e che l'utente sia autorizzato all'accesso (in generale previa verifica delle
credenziali di accesso, quali, ad esempio, <span class="wims_emph">login</span> 
e <span class="wims_emph">password</span>, questo è il processo di
<span class="wims_emph">Autenticazione</span>). WIMS accetta diversi metodi 
di <span class="wims_emph">Autenticazione</span> e
<span class="wims_emph">Identificazione</span>, che possono essere combinati.
    
<h3>Autenticazione</h3>
Sono possibili diversi metodi di autenticazione per l'acceso ai corsi WIMS:

<ol><li>
<strong>Autenticazione nativa WIMS.</strong>
 L'identificativo <span class="wims_login">Login</span> e la password di accesso
  sono scelti dal docente o dallo studente e il database contenente i dati
  relativi agli studenti è interno a WIMS. Ogni corso ha un database utenti
  specifico.
</li><li>
<strong>Autenticazione CAS</strong> (Central Authentication Service). Permette
  di utilizzare uno stesso sistema di autenticazione per più siti
  (in un ambiente Single Sign On (SSO)).

  Questo metodo di autenticazione è in generale disponibile se gli studenti
      hanno accesso a un altro LMS (Learning Management System, ad esempio
      Moodle) che utilizza una autenticazione CAS. In questo caso, in
      generale, una volta che lo studente si è autenticato nel LMS può
      accedere al corso WIMS con un link diretto.

      In questo caso, per configurare correttamente il proprio corso, il
      docente deve contattare il responsabile del LMS per avere i parametri
      di accesso al server CAS.
</li><li>
<strong>Autenticazione LDAP</strong> (Lightweight Directory Access Protocol).
  (Obsoleto, verificare con i sistemi informativi della propria sede se
   sia possibile autorizzare WIMS a questo tipo di autenticazione).
</li><li>
<strong>Autenticazione attraverso uno script php.</strong> In modo analogo
  all'autenticazione CAS permette di utilizzare una stessa autenticazione 
  per più siti. È utile se gli utenti dispongono di un sistema di 
  autenticazione federato (per esempio, per le università RENATER in Francia 
  o IDEM-Garr in Italia; Gmail, &hellip;). Questo tipo di autenticazione 
  richiede una configurazione specifica del server Apache o l'installazione
  di un software come SimpleSamlPhp e quindi deve essere richiesta al
  responsabile del server WIMS in collaborazione con il responsabile
  della sede.
  In generale, questo tipo di autenticazione viene attivato per un
  server WIMS specifico e non per un server pubblico).
</li></ol>

<h3>Identificazione</h3>
<p>
Al momento dell'iscrizione, i dati relativi all'identità degli utenti
    (nome, cognome, indirizzo email, etc.) possono essere importati
    da un IDP (Identity Provider, per esempio un server LDAP), se esiste.
    In generale questo richiede che il server WIMS abbia una autorizzazione
    specifica a interagire con l'IDP. Occorre quindi verificare con i sistemi
    informativi della propria sede.
</p><p>
Di seguito alcuni esempi di configurazione, che corrispondono alle opzioni
disponibili nel menu nelle pagine di gestione del corso.
</p>
<h3>
Autenticazione via WIMS (default)
</h3>
È il tipo di autenticazione nativa di WIMS. Ci sono due possibilità. 
<ul><li>
Il docente registra gli studenti, scegliendo per loro login e password.
</li><li>
Gli studenti si registrano da soli, grazie a una password di iscrizione,
che deve essere comunicata dal docente, inserendo autonomamente i propri
dati identificativi e scegliendo login e password di accesso.
</li></ul>
Gli studenti accedono ai corsi utilizzando questi login e password.

<h3>
Autenticazione CAS:
</h3>
<ul><li>
Il docente deve preliminarmente configurare il corso indicando l'indirizzo
    del server CAS che si vuole utilizzare, e può farlo sia in fase di
    creazione del corso, sia accedendo all'area di gestione del corso
    selezionando <span class="tt wims_code_words">Configurazione del 
    corso - Autenticazione</span> (nel menu di sinistra).
</li><li>
Il docente deve comunicare la password di iscrizione a tutti i futuri 
studenti.
</li><li>
Lo studente clicca sul bottone <span class="wims_button disabled">$wims_name_Enter</span>
corrispondente al corso a cui vuole accedere. Viene quindi rediretto alla
pagina di autenticazione CAS della sede. Effettua l'autenticazione
    inserendo i dati di accesso CAS. Se è la prima volta che lo studente
    accede al corso WIMS, viene richiesta la password di iscrizione al corso,
      e, se tale password è inserita correttamente, lo studente può
      registrarsi al corso, inserendo alcuni dati (in generale nome e cognome). 
    Se lo studente è già iscritto al corso WIMS, dopo aver effettuato
      l'autenticazione CAS viene automaticamente portato nella home page del
corso.
</li><li>
Il docente può iscrivere manualmente gli studenti.
</li></ul>
<h3>
Autenticazione via CAS e identificazione via LDAP.
</h3>
Il docente deve preliminarmente configurare il corso indicando l'indirizzo
    del server CAS e accedendo all'area di gestione del corso
    selezionando <span class="tt wims_code_words">Configurazione del 
    corso - Autenticazione</span> (nel menu di sinistra) deve configurare
i parametri del server LDAP. Deve anche verificare che il server LDAP 
permetta l'accesso a WIMS.
<p>
      L'accesso degli studenti si volge come nel caso precedente, in questo
caso però i dati per la registrazione anziché essere inseriti dallo studente
vengono automaticamente importati dal server LDAP. 
Per poter utilizzare questa modalità gli identificativi CAS e LDAP devono 
essere i medesimi.
      </p>

<h3>
Autenticazione e identificazione via php.
</h3>

Tutto si svolge come nel caso autenticazione via CAS e identificazione
via LDAP.

<h3>
Autenticazione e identificazione via LDAP.
</h3>

Il docente deve preliminarmente configurare il corso indicando l'indirizzo
      dello script php e il parametro
      <span class="tt wims_code_words">connections</span>, accedendo
      all'area di gestione del corso
    selezionando <span class="tt wims_code_words">Configurazione del 
    corso - Autenticazione</span> (nel menu di sinistra).

Una volta effettuata la configurazione, tutto si svolge come nel caso
autenticazione via CAS e identificazione via LDAP.


<h3>Note</h3>
<ul><li>
<span class="wims_warning">
È sconsigliato cambiare il tipo di autenticazione se ci sono già studenti
iscritti al corso.
</span>
</li><li>
Nel caso di autenticazione esterna (a WIMS), gli studenti accedono grazie
all'identificativo <span class="wims_emph">esterno</span> fornito
      dal servizio di autenticazione. Viene comunque generato un
      identificativo <span class="wims_emph">interno</span> che viene
      utilizzato da WIMS per identificare lo studente, ma non viene
      utilizzato per l'accesso, come non viene utilizzata alcuna password
interna (che quindi viene nascosta).
</li><li>
In generale se il server WIMS è configurato per autenticazioni esterne,
nelle pagine di configurazione sono disponibili i valori di default
da inserire (che comunque possono essere ridefiniti per ogni corso). 
In ogni caso consultare il responsabile del server WIMS.
</li><li>

In caso di autenticazione esterna, se il docente inserisce manualmente
gli studenti deve conoscere l'identificativo
      <span class="wims_emph">esterno</span> assegnato dal server
      di autenticazione
</li></ul>

